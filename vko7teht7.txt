Ohjelmistoarkkitehtuurin sisällyttäminen ketteriin ohjelmistotuotantomenetelmiin

Arkkitehtuuri voidaan erottaa erilliseksi prosessiksi, jolloin vastuu järjestelmän 
rakenteesta siirtyy erilliselle arkkitehtiryhmälle. Se voi noudattaa omaa 
prosessimalliaan, mutta välietapit synkronoidaan toiminnallisuuksista vastaavan 
ryhmän kanssa. Kehitysvaihe voi sisältää lyhyitä suunnittelupiikkejä, joissa 
suunnitellaan ja kokeillaan vaihtoehtoja vaativille teknisille tai rakenteellisille 
ongelmille käyttämättä paljon resursseja, tai pidempiä arkkitehtuurijaksoja, joissa 
suunnitteluun ja testaamiseen osallistuu koko ryhmä.

